DaHjaj ram HuD vel chISbogh chuch tlhIm Hab.
mobtaHghach wo'Hey vIpaw.
pIn tlhoy' chenmoH HurghtaHghach tam
'ej tlhoy'vam qoD pIn jIHlaw'.

beytaH SuS bIr 'ej rur bechtaHbogh 'IwwIj bey.
vItammoHlaHbe'. jInID 'ach mujey.

cholDI' tIbot! SumchoH net tuch!
chuQun Da'oSnIS! yIquvmoH 'ej yIQuch!
HoSlIj yIlIj! HoSlIj yISo'...
'ach DaH luSov!

CHORUS
yIbuSQo'! yIbuSQo'!
Sovlu' 'ej not DaSo'qa'laH!
yIbuSQo'! yIbuSQo'!
SoQ 'ej ngaQ lojmIt rIntaH!
jISaHbe'!
muSengbe' joSchaj!
jevtaHjaj SuS bIr...
bIrtaHghach jaw jIH; patlhwIj Deq vIpaj.

nom HopchoHtaHvIS mungwIj
machchoHlaw'taH juHwIj ngo'.
jISumchoHlaHmeH jIchol'egh.
mubotlaHbe' quHwIj mo'!

muje' HoS Dun 'ej jIghungtaH.
'eylaw' tlhabwI' yIn 'ej tagha' vIwaH!
jIDev'egh jIH, pagh chut vIpab!
jItlhab!

CHORUS
yIbuSQo'! yIbuSQo'!
matay' jIH SuS chal muD je!
yIbuSQo'! yIbuSQo'!
ra'wI' quSwIj 'oH HuD'e'!
DaqvamDaq juH chu' vIcher!
jevtaHjaj SuS bIr…


BRIDGE
yInSIp vIraQ 'ej yav Sub muD Huv je vIrar!
bomtaHvIS qa'wI' vem chuch tIQ 'ej chenchoH qal'aq Sar!
'ej SanwIj luchIwlaw' rInchoHbogh qachvam Sub.
not choHlaH wIvwIj'e'! luqonta' Hovmey jub!


CHORUS
yIbuSQo'! yIbuSQo'!
ghangwI’Daq narghDI' jul jIcho'!
yIbuSQo'! yIbuSQo'!
'ej voDleH chu' van jajlo'!
DaqvamDaq jIH chu' vIlaj!
jevtaHjaj SuS bIr!
bIrtaHghach jaw jIH; patlhwIj Deq vIpaj.
